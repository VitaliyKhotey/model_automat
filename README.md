model_automat
=============
Здійснити об’єктно-орієнтований аналіз та об’єктно-орієнтоване проектування програми, що моделює автомати по продажу напоїв.. Моделююча програма включає годинник, який на початку моделювання встановлюється в 0, а потім відраховує такти часу до моменту завершення процесу моделювання. Основні події, що відбуваються під час моделювання роботи автомата, такі. Перед початком роботи спеціаліст заправляє автомат. Заправка здійснюється через певні проміжки часу. Спеціаліст розблоковує систему захисту автомата, відкриває його та заповнює ємності для напоїв і поповнює запас монет для здачі. Потім він закриває автомат і включає систему захисту. Збір виручки від продажу ініціюється через заданий інтервал часу. Цей процес включає такі самі дії, що й процес заправки автомата: розблокування автомата, відкриття його, забір грошей, закриття та блокування автомата. Якщо спеціаліст ураховує попит споживачів на різні сорти напоїв, то замість рівномірної заправки усіх сортів напоїв можна збільшити кількість напоїв, що користуються попитом. Покупець напоїв ініціює процес продажу, опускаючи монети в автомат. Потім він вибирає сорт напоїв, натискує кнопку автомата для отримання товару. Автомат видає покупцю вибраний напій. Якщо потрібного сорту напоїв нема, то покупцю видається відповідне повідомлення і пропонується вибрати інший сорт напоїв або повернути гроші. Якщо покупець не має потрібної точної суми грошей, то автомат видає напій і здачу або повертає всю суму при відсутності здачі. Автомат може повідомляти про необхідність опускати точну суму грошей без здачі до подачі покупцем грошей. Режим роботи автомата визначає планувальник програми. Усі події, що відбуваються у моделюючій системі, супроводжуються відповідними екранними повідомленнями. Результати об’єктно-орієнтованого аналізу подати у вигляді сценарію роботи фізичного об’єкту та переліку іменників, дієслів, що претендують на назви класів, атрибутів і методів класів; результати об’єктно-орієнтованого проектування подати у вигляді діаграм прецедентів, об’єктів і класів. Згенерувати код інтерфейсів класів, побудувати проект (на кожний клас – по два файли: заголовний та срр), додати до проекту код згенерованих класів. 
